# -*- mode: mandoku-view; -*-
#+TITLE: 籌海圖編
#+DATE: 2015-08-24 22:44:38.998384
#+PROPERTY: ID KR2k0081
#+PROPERTY: BASEEDITION WYG    
#+PROPERTY: JUAN 卷三
<pb:KR2k0081_WYG_003-1a>¶
欽定四庫全書¶
　籌海圖編巻三¶
　　　　　　　　　　　　明　胡宗憲　撰¶
　廣東沿海縂圖¶
　㢘州府圖¶
　雷州府圖¶
　髙州府圖¶
　廣州府圖¶
<pb:KR2k0081_WYG_003-1b>¶
　惠州府圖¶
　潮州府圖¶
　廣東兵防官考¶
　廣東倭變記¶
　廣東事宜¶
<pb:KR2k0081_WYG_003-2a>¶
¶
<pb:KR2k0081_WYG_003-3a>¶
¶
<pb:KR2k0081_WYG_003-4a>¶
¶
<pb:KR2k0081_WYG_003-5a>¶
¶
<pb:KR2k0081_WYG_003-6a>¶
¶
<pb:KR2k0081_WYG_003-7a>¶
¶
<pb:KR2k0081_WYG_003-8a>¶
¶
<pb:KR2k0081_WYG_003-9a>¶
廣東兵防官考¶
　提督兩廣軍務兼廵撫都御史(駐剳梧州/)¶
　　　(舊嘗設總督兩廣都御史/事平即歸非常設故不載)¶
　鎮守兩廣總兵官(駐劄梧州/)¶
　廵按廣東監察御史¶
　廵視海道副使(額設專為備倭/并防捕海盗)¶
　整飾瓊州兵備副使¶
　整飾清遠兵備副使¶
<pb:KR2k0081_WYG_003-9b>¶
　整飾清遠僉事¶
　整飾髙肇兵備僉事¶
　整飾恵潮兵備僉事¶
　整飾雷廉兵備僉事¶
　市舶提舉司提舉(駐剳廣州/)¶
　分守瓊崖叅將¶
　分守髙肇韶廣叅將¶
　分守恵潮叅將¶
<pb:KR2k0081_WYG_003-10a>¶
　總督廣東備倭以都指揮體統行事¶
　守備恵潮以都指揮體統行事¶
　沿海衛所¶
　　廣州衛(旗軍九百五十二名/)¶
　　　鎮州所(旗軍二百十七名/)¶
　　　靈山所(旗軍二百五十四名/)¶
　　　永安所(旗軍三百九十名/)¶
　　雷州衛(旗軍一千三百八十名/)¶
<pb:KR2k0081_WYG_003-10b>¶
　　　樂民所(旗軍三百四十五名/)¶
　　　海康所(旗軍三百二十三名/)¶
　　　海安所(旗軍一百八十一名/)¶
　　　錦囊所(旗軍二百三十五名/)¶
　　　石城後所(旗軍二百三十四名/)¶
　　神電衛(旗軍一千五十八名/)¶
　　　寧州所(旗軍四百五十七名/)¶
　　　雙魚所(旗軍一百七十七名/)¶
<pb:KR2k0081_WYG_003-11a>¶
　　　陽春所(旗軍二百十名/)¶
　　廣海衛(旗軍一千一百六十五名/)¶
　　　海郎所(旗軍/)¶
　　　新㑹所(旗軍六百六十四名/)¶
　　　香山所(旗軍四百二十八名/)¶
　　肇慶衛(旗軍/)¶
　　　陽江所(旗軍/)¶
　　　新興所(旗軍二百五十二名/)¶
<pb:KR2k0081_WYG_003-11b>¶
　　南海衛(旗軍一千一百十四名/)¶
　　　東莞所(旗軍三百二十八名/)¶
　　　大鵬所(旗軍二百二十三名/)¶
　　碣石衛(旗軍一千二百八十四名/)¶
　　　平海所(旗軍四百四十七名/)¶
　　　海豐所(旗軍四百二名/)¶
　　　㨗勝所(旗軍五百八十二名/)¶
　　　甲子門所(旗軍二百八十七名/)¶
<pb:KR2k0081_WYG_003-12a>¶
　　潮州衛(旗軍一千三百二十八名/)¶
　　　靖海所(旗軍二千八十二名/)¶
　　　海門所(旗軍二百二十五名/)¶
　　　蓬州所(旗軍三百八十八名/)¶
　　　大城所(旗軍三百八十三名/)¶
　　海南衛¶
　　　清閑所(旗軍五百八十七名/)¶
　　　萬州所(旗軍四百六十九名/)¶
<pb:KR2k0081_WYG_003-12b>¶
　　　南山所(旗軍二百十五名/)¶
　沿海廵檢司(弓兵數附/)¶
　　廉州府¶
　　　管界(弓兵二十名/)　　長□(弓兵二十名/)¶
　　　西鄉(弓兵二十名/)　　如昔(弓兵二十名/)¶
　　　沿海(弓兵二十名/)　　林墟(弓兵二十名/)¶
　　　髙仰(弓兵二十名/)　　珠塲(弓兵二十名/)¶
　　　永平(弓兵二十名/)¶
<pb:KR2k0081_WYG_003-13a>¶
　　雷州府¶
　　　東塲(弓兵三十名/)　　清道(弓兵三十五名/)¶
　　　潿州(弓兵三十名/)　　海寧(弓兵三十名/)¶
　　　湛州(弓兵三十名/)　　黑石(弓兵三十名/)¶
　　髙州府¶
　　　凌綠(弓兵三十名/)　　寧村(弓兵三十名/)¶
　　　赤水(弓兵二十五名/)¶
　　肇慶府¶
<pb:KR2k0081_WYG_003-13b>¶
　　　直將(弓兵五十名/)　　海陵(弓兵六十名/)¶
　　　恩平(弓兵五十名/)¶
　　廣州府¶
　　　城崗(弓兵五十名/)　　牛肚(弓兵五十名/)¶
　　　沙岡(弓兵五十名/)　　邁逕(弓兵五十名/)¶
　　　望髙(弓兵五十名/)　　沙村(弓兵五十名/)¶
　　　大瓦(弓兵五十名/)　　潮道(弓兵五十名/)¶
　　　三水(弓兵五十名/)　　江浦(弓兵五十名/)¶
<pb:KR2k0081_WYG_003-14a>¶
　　　江村(弓兵五十名/)　　都寧(弓兵五十名/)¶
　　　馬岡(弓兵五十名/)　　馬寧(弓兵五十名/)¶
　　　紫泥(弓兵五十名/)　　神安(弓兵五十名/)¶
　　　黄鼎(弓兵五十名/)　　香山(弓兵五十名/)¶
　　　茭塘(弓兵五十名/)　　五斗口(弓兵五十名/)¶
　　　沙灣(弓兵五十名/)　　鹿歩(弓兵五十名/)¶
　　　白沙(弓兵五十名/)　　小黄浦(弓兵五十名/)¶
　　　福水(弓兵五十名/)　　缺口(弓兵五十名/)¶
<pb:KR2k0081_WYG_003-14b>¶
　　　官冨(弓兵五十名/)　　京山(弓兵五十名/)¶
　　恵州府¶
　　　内外管(弓兵五十名/)　碧甲(弓兵五十名/)¶
　　　長沙(弓兵五十名/)　　甲子門(弓兵五十名/)¶
　　潮州府¶
　　　神泉(弓兵五十名/)　　吉安(弓兵五十名/)¶
　　　門闢(弓兵五十名/)　　桑田(弓兵五十名/)¶
　　　招寧(弓兵五十名/)　　鮀浦(弓兵五十名/)¶
<pb:KR2k0081_WYG_003-15a>¶
　　　楓洋(弓兵五十名/)　　闢望(弓兵五十名/)¶
　　　黄崗(弓兵五十名/)¶
　　瓊州府¶
　　　清瀾(弓兵三十名/)　　舗前(弓兵六十名/)¶
　　　澄邁(弓兵三十名/)　　青藍(弓兵六十名/)¶
　　　調囂(弓兵六十名/)　　藤橋(弓兵六十名/)¶
　　　牛嶺(弓兵六十名/)　　抱歲(弓兵六十名/)¶
　　　巡徳(弓兵六十名/)　　鎮南(弓兵六十名/)¶
<pb:KR2k0081_WYG_003-15b>¶
　　　安海(弓兵六十名/)　　田牌(弓兵六十名/)¶
　沿海烽堠¶
　　雷州府¶
　　　　　　(那宋/對樓)　　(八燈/踏磊)　　(包西/清安)　　(討綱/調㴝)¶
　　　　　　(寧海/調陳)　　(陳家/草綠)　　(南門/淡水)　　(通明/南浦)¶
　　　　　　(北品/北鵝)　　(北月/)　　(石歲/)　　(麻障/)¶
　　髙州府¶
　　　　　　(調髙/山南)　　(尖□/連頭)　　(輔弼北/白山)　(輔弼南/門浮)¶
<pb:KR2k0081_WYG_003-16a>¶
　　廣州府¶
　　　　　　(南海/赤水)　　(那浮/蛤浦)　　(譚村/北津)　　(黄村/丹章)¶
　　　　　　(南洋/逭田)　　(那貢/豐頭)　　(安民/峯前)　　(處儒/石門)¶
　　　　　　(白蒙/竒㴝)　　(寨南/雙□)　　(鎮口/陳村)　　(放火南/白石角)¶
　　　　　　(企觀/黄岐)　　(北寨/水南)　　(大人嶺/亭子角)　(馬鞍/白沙)¶
　　　　　　(稍潭/節尾)　　(四㑹/煙□)　　(石門/長洲)　　(青藍/員攬)¶
　　　　　　(白岐/岡村)　　(黄浦/南山)　　(青紫/鰲灣)　　(英村/冷水)¶
　　　　　　(福漏/藍田)　　(赤岡角/秋風)　(嘴角凹/風門)　(疊福/)¶
<pb:KR2k0081_WYG_003-16b>¶
　　恵州府¶
　　　　　　(舊大鵬/野牛澳)　(水頭/凹背)　　(沙澳/長沙)　　(沙江/虎白)¶
　　　　　　(芳茅/河田)　　(白沙湖/古逕)　(東坑/石山)　　(大麻/新設)¶
　　　　　　(平安/吉頭)　　(新涇/桑州)　　(麗江/前標)　　(麗山/後標)¶
　　　　　　(競山/闕平)　　(鉛鍚/)　　(安充/)　　(闕州/)¶
　　潮州府¶
　　　　　　(文昌/前岡)　　(鈎簾/沙尾)　　(南山/下嶺)　　(石城/大塲)¶
　　　　　　(石牌/新村)　　(浮山/鴻山)　　(錢塘/鴉䯻)　　(環山/闕洲)¶
<pb:KR2k0081_WYG_003-17a>¶
　　　　　　(白峰/)　　(黄崗/)　　(闕沙/)¶
　沿海衛所戰船¶
　　　(舊制毎歲春末夏初風汛之期通行府衛所縣/捕巡備倭等官軍出海防禦倭冦畨舶動支布)¶
　　　(政司軍餉銀僱募南頭等處驍勇兵夫與駕船/後生毎船分撥五十名毎艚船四艘一官統之)¶
　　　(三路兵船編立船甲長副字號使船水手教以/接潮迎風之法長短弓兵弩時常演習使之出)¶
　　　(入往來如神如無字號者長副/鳴鑼迫逐俱待秋盡無事而掣)¶
　　中路東莞縣南頭屯門等澳(大戰船八二/鳥艚船十)¶
　　　廣海衛望峒澳(戰船四/)¶
<pb:KR2k0081_WYG_003-17b>¶
　　東路潮州府柘林澳(戰船二/哨船二)　(鳥船十五/)¶
　　　碣石靖海甲子門等澳(哨船六/)¶
　　西路髙州府石城具川灣澳(各哨船二/)¶
　　廉州府海面(戰船二/)¶
　　瓊雷二府海港(東莞鳥艚各六/新㑹横江船四)¶
　　雷州海港(大戰船六/)¶
<pb:KR2k0081_WYG_003-18a>¶
　　廣東倭變紀¶
洪武二年倭冦恵潮諸州¶
　　(時天下初定海内乂安倭夷竊發濱海一帶皆被/騷擾乃命行人楊載使日本以璽書諭其國王○)¶
　　(書詳見使/倭事畧中)¶
　四年倭冦海晏下川指揮楊景討平之¶
　　(時海冦鍾福全李夫人等自稱總兵挾倭船二百/□冦海晏下川等地廣州左衛指揮僉事楊景追)¶
　　(捕至陽/江平之)¶
永樂七年冬十月倭陷廉州教授王翰死之¶
<pb:KR2k0081_WYG_003-18b>¶
　　(詳見遇難/狥節考)¶
　九年三月倭䧟昌化所千戸王偉死之¶
　　(時副總兵李珪等擁兵不救城遂䧟王偉力戰而/死軍士死者甚衆城中人口粮食軍噐皆被刼掠)¶
　十九年正月辛巳李珪敗倭於潮州靖海海濱¶
　　(珪先以昌化之䧟戴罪殺賊大敗賊于/靖海生擒十五人斬首五級悉送京師)¶
嘉靖三十三年海冦何亞八等引倭入冦提督侍郎鮑¶
　　公象賢總兵定西侯蔣公傳討平之¶
　　(先是亞八與鄭宗興等潛從佛大坭國引畨舶于/沿海刼殺逸往福建收叛亡數千人與陳老沈老)¶
<pb:KR2k0081_WYG_003-19a>¶
　　(王明王直徐銓方武等流刼浙福復回廣東鮑公/遣副使汪栢指揮王沛黑孟陽督兵捕之及於廣)¶
　　(海三州環生擒亞八等賊一百一十九名斬首二/十六級餘黨脫迯徐銓方武等又自福建流突潮)¶
　　(州為黒孟陽所破徐銓授首分廵兵備等官兵於/潮州柘林等海洋擒斬一千二百有竒亞八宗興)¶
　　(武與陳時傑等俱/斬于市海島遂平)¶
　三十七年正月壬午倭犯揭陽入蓬州所官兵擊敗¶
　　之¶
　　(先是壬子歲倭冦初犯漳泉僅二百人其間真倭/甚寡皆閩浙通畨之徒髠顱以從至是船十三艘)¶
　　(賊八百人自漳泉犯楊陽縣適蓬州千戸所城崩/賊遂擁入殺百戸李日芳等提督都御史王公鈞)¶
<pb:KR2k0081_WYG_003-19b>¶
　　(遣副使林懋舉僉事經彦寀叅將鍾坤秀知府李/春芳統官兵擊敗斬首一百七十名顆是戰也鄉)¶
　　(夫之功/居多焉)¶
　十月甲子倭賊自漳州如饒平攻黄崗民鎮據其城¶
　官兵敗之¶
　　(經彦寀等大敗賊衆/俘斬一百四十六名)¶
　三十八年二月冦圍揭陽官兵大破之¶
　　(時軍門駐潮州肇慶同知吕天恩與僉事經彦寀/率鄉兵合擊之斬獲甚多冦復趨揭陽圍城彦寀)¶
　　(帥師救之鄉夫斬金甲賊酋一人賊大敗走俘馘/無筭㑹彦寀報罷僉事殷從儉代之乗勝逐北賊)¶
<pb:KR2k0081_WYG_003-20a>¶
　　(望風而靡黄崗/鎮賊亦遁去)¶
　十一月庚午賊攻海門所官兵敗之走犯潮陽復破¶
　之¶
　　(先是賊在福建之平和與饒平黄崗鎮隔界而疊/至是賊首許老等三百餘賊引倭千餘自磊門登)¶
　　(陸攻海門所官兵擊之賊死甚多壬申南丹主目/莫善等追賊與指揮孫敏擊敗之賊遁還平和丙)¶
　　(子許老等犯潮陽縣丞范南卿等兵擊走之賊由/分水關犯黄崗鎮城通判翁夢鯉指揮李榮知縣)¶
　　(熊炅林叢槐率兵捕之巳卯賊至南洋灣指揮馮/良佐統目兵莫真莫善分為二哨千户黄昇等統)¶
　　(募兵打手為一哨南洋三灣諸鄉兵又協助之大/破其衆賊奔聚闢望港口甲午賊出掲陽蓬州都)¶
<pb:KR2k0081_WYG_003-20b>¶
　　(水沙村焚掠皆為我兵所敗十二月巳亥賊棉冦隴/外莆都辛丑賊自平和營於赤  寮村掲湯  湖寨)¶
　　(丁未新賊自福建雲霄突入黄崗戊申闢望賊出/掠彩塘甲寅新賊與闢望賊合踪出掠甲子棉湖)¶
　　(賊突徃蘆清官兵連戰皆破/之俘斬凡一百八十有竒)¶
　三十九年正月官㑹擊闢望之賊大破之¶
　　(時賊為官兵追急移屯潮陽貴山都屯指揮武尚/文及鄉兵連戰皆㨗賊改營古埕乙酉賊遁往南)¶
　　(洋灣典膳秦金與官兵合擊大敗之斬首三百七/十賊潰渡河官兵邀之復大㨗戊子賊祭江而來)¶
　　(誓復南洋灣之仇尚文等官兵又大敗之甲午古/埕營賊出掠官兵又敗之二月戊戌賊復回平和)¶
　　(沙嶺已酉賊至大&KR1905;橋官兵又勝之戊午賊復來/掠守備兵擊之賊大潰俘馘八百有竒四月僉事)¶
<pb:KR2k0081_WYG_003-21a>¶
　　(齊遇與海道㕘將㑹師追/之斬三百六十殘賊悉遁)¶
<pb:KR2k0081_WYG_003-22a>¶
廣東事宜¶
　東路¶
　　廣東列郡者十分為三路東路為恵潮二郡與福¶
　　建連壤漳舶通畨之所必經議者謂潮為嶺東之¶
　　巨鎮柘林南澚俱係要區枕吭撫背之防不可一¶
　　日緩而靖海海門蓬洲大城諸所又皆跬歩海濤¶
　　所頼以近保三陽遠衛東嶺者也恵州海豐東南¶
　　濱海其捷勝平海甲子門皆瞬息生變恵潮守備¶
<pb:KR2k0081_WYG_003-22b>¶
　　劄於衛治城有以嚴其防矣然未知柘林為尢要¶
　　也柘林乃南粤海道門戸㨿三路之上㳺畨舶自¶
　　福趨廣悉由此入舊例風汛之期各澚皆設戰艦¶
　　秋盡而掣回泊水寨此在他澚猶可柘林去水寨¶
　　一日之遠警報未易逹倘賊視我無備批吭搗虛¶
　　不亦危乎無柘林是無水寨也無水寨是無恵潮¶
　　也為今之計東路官軍每秋掣班必以柘林為堡¶
　　慎固要津附近大城所戌卒互為聲援不得規避¶
<pb:KR2k0081_WYG_003-23a>¶
　　空所縱賊馳驟若遇颶霧塵霾尢宜加之意焉其¶
　　外碣石靖海甲子門海澚雖視柘林稍次而舟師¶
　　防禦各有信地之責者又可少懈乎¶
　中路¶
　　嶺南濱海諸郡左為恵潮右為髙雷亷而廣州中¶
　　處故於此置省其責亦重矣環郡大洋風濤千里¶
　　皆盗賊淵藪帆檣上下烏合突來樓船屯哨可容¶
　　緩乎嘗考之三四月東南風汛日本諸島入冦多¶
<pb:KR2k0081_WYG_003-23b>¶
　　自閩趨廣柘林為東路第一關鎻使先㑹兵守此¶
　　則可以遏其衝而不得泊矣其勢必越於中路之¶
　　屯門雞栖佛堂門冷水角老萬山虎頭門等澚而¶
　　南頭為尢甚或泊以寄潮或據為巢穴乃其所必¶
　　由者附海有東莞大鵬戌守之兵使添置往來預¶
　　為巡哨遇警輙敵則必不敢以泊此矣其勢必歴峽¶
　　門望門大小横琴山零丁洋仙女澚九竈山九星¶
　　洋等處而西而浪白澚為尢甚乃畨舶等侯接濟¶
<pb:KR2k0081_WYG_003-24a>¶
　　之所也附海有香山所戌守之兵使添置往來預¶
　　為巡哨遇警輙敵則亦不敢以泊此矣其勢必歴¶
　　厓門寨門海萬斛山綱洲等處而西而望峒澚為¶
　　尢甚乃畨舶停留避風之門戸也附海有廣海衛¶
　　新寜海朗所戌守之兵使添置往來預為巡哨遇¶
　　警輙敵則又不敢以泊此矣夫其來不得停泊去¶
　　不得接濟則雖濱海居民且安枕而卧矣况㑹城¶
　　乎按今設禦之法浪白望峒二所各置戰艦慎固¶
<pb:KR2k0081_WYG_003-24b>¶
　　封守而南頭宜特設海道駐劄居中調度似有以¶
　　扼嶺南之咽喉矣應援聯哨其中路今日之急務¶
　　乎¶
　西路¶
　　議者曰廣東三路雖並稱險阨今日倭奴衝突莫¶
　　甚於東路亦莫便於東路而中路次之西路髙雷¶
　　亷又次之西路防守之責可緩也是對日本倭島¶
　　則然耳三郡逼近占城暹邏滿剌諸畨島嶼森列¶
<pb:KR2k0081_WYG_003-25a>¶
　　㳺心注盻防守少懈則變生肘腋滋蔓難圖矣可¶
　　弗講乎故髙州東連肇廣南憑溟渤神電所轄一¶
　　帶海澚若連頭港汾州山兩家灘廣州灣為本府¶
　　之南翰兵符重寄不當托之匪人以貽保障之羞¶
　　也雷州突出海中三面受敵其遂溪湛川洄洲樂¶
　　民等四十餘隘固為合衛三道門戸而海安海康¶
　　黒石清道并徐聞錦囊諸隘所以合防海澚以操¶
　　縱反側俾不敢梗化焉者尢可齷齪玩愒已哉若¶
<pb:KR2k0081_WYG_003-25b>¶
　　亷州則尤為全廣重輕海北扼塞兩有攸寄故兵¶
　　符特劄於靈山逹堡増屯於衛北海冦□獠外夷¶
　　之憂視三嶺獨勞焉西南雄郡如瓊為亷之外戸¶
　　五指腹心盡為黎㨿郡邑封疆無不濱海備倭之¶
　　制若白沙石瓊舘頭文昌海安海康對峙畨島飄¶
　　風突來防禦甚艱近雖駐叅將於厓州責有攸寄¶
　　而守禦營戌舊額歳乆寢弛凡此皆西路今日所¶
　　當汲汲經畫焉者深念預防俾幕南稽顙重譯來¶
<pb:KR2k0081_WYG_003-26a>¶
　　庭非長民若兵者之責乎¶
　一廣東兵餉舊制于潮州府民壯數内抽追工食選¶
　　募打手駕船後生分守三路後因山賊竊發念城¶
　　池為重寄留民壯守䕶而前項兵食每年於鹽利¶
　　内處補後議以兵貴精而不貴多食宜預而不宜¶
　　匱於東路兵夫正選三百名防守遇有警報則増¶
　　僱三百以足六百原數其中西路一千五百名内¶
　　量减七百名止募八百名通計見該一千一百名¶
<pb:KR2k0081_WYG_003-26b>¶
　　約計東路三百名西路二百名中路六百名各路¶
　　將三之一哨巡三之二營守(毎兵夫五十名艚船/一隻兵夫一名毎月)¶
　　(工食六錢口糧三斗船一隻/脚價一兩五錢或一兩二錢)兵船毎四隻則以一¶
　　官統之日逐守巡或閱月半月更畨相代又於朔¶
　　望量加魚鹽之犒永為定額所費俱於軍餉内取¶
　　辦遇有警報又許徑自動支添募應選不必直俟¶
　　文移動經旬月以致噬臍無及凢所應辦逐一登¶
　　記毎月造報迨掣兵之時截日住支於以釐革浸¶
<pb:KR2k0081_WYG_003-27a>¶
　　漁冗濫之弊此嶺南海防之大畧也¶
　一廣東濱海諸邑當禁船隻若增城東莞則茶窖十¶
　　字&KR1905;畨禺則三漕波羅海南海則仰船岡茅&KR1905;順¶
　　徳則黄涌頭香山新㑹則白水分水紅等處皆盗¶
　　賊淵藪也毎駕峻頭小艇藏集兇徒肆行刼掠勾¶
　　引倭奴殘戮甚慘為今之計莫若通行各縣令沿¶
　　海居民各於其鄉編立船甲長副不拘人數惟視¶
　　船之多寡依十家牌法循序應當如船二十隻總¶
<pb:KR2k0081_WYG_003-27b>¶
　　統於船甲長内以十隻分統於甲副仍於船尾外¶
　　大書某縣船某甲下某人十字翻刻黒填為記其¶
　　甲長副各置簿一扇備載鄉中船數并某様船隻¶
　　某項生理一一直書毎歳具呈於縣以憑查考如¶
　　遇刼掠則被害者能識其船速投首於甲長副鳴¶
　　鑼追究俾逺近皆知無字號者即係為非人人俱¶
　　得拏送舊時沿海居民明知賊盗懼其反攻而不¶
　　救今後坐視者罪以通同則船有統紀而行刼之¶
<pb:KR2k0081_WYG_003-28a>¶
　　徒忌畏况操舟之時可以按簿呼召給價差用而¶
　　不致賣放之弊乎議者謂欲令毎縣取無碍官銀¶
　　千餘兩造船百艘分給軍民生理令河泊等官歳¶
　　課入息五年當抵造船之銀如朽爛更以歳課銀¶
　　更造此法固善終不若無事處事如前法之為善¶
　　也¶
　一南澚當閩廣交界之處周圍皆山中有田百頃乃¶
　　國初起遣居民遺棄之地也四面蔽風大潭居中¶
<pb:KR2k0081_WYG_003-28b>¶
　　可以聚舟其大視金塘二倍五六年來因浙直攻¶
　　捕之嚴倭泊無所容俱于此互市福建捕急則奔¶
　　廣東廣東捕急則奔福建定期於四月終至五月¶
　　終去不論貨之盡與不盡也其交易乃搭棚於地¶
　　鋪板而陳所置之貨甚為清雅刀鎗之類悉在舟¶
　　中若能宻令人於濱海沉滅其舟則在岸上之倭¶
　　生擒也何有¶
　籌海圖編卷三¶
