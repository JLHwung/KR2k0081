# -*- mode: mandoku-view; -*-
#+TITLE: 籌海圖編
#+DATE: 2015-08-24 22:44:39.065351
#+PROPERTY: ID KR2k0081
#+PROPERTY: BASEEDITION WYG    
#+PROPERTY: JUAN 卷六
<pb:KR2k0081_WYG_006-1a>¶
欽定四庫全書¶
　籌海圖編巻六¶
　　　　　　　　　　　　明　胡宗憲　撰¶
　直𨽻沿海總圖¶
　松江府圖¶
　蘇州府圖¶
　常州府圖¶
　鎮江府圖¶
<pb:KR2k0081_WYG_006-1b>¶
　揚州府圖¶
　淮安府圖¶
　直𨽻兵防官考¶
　直𨽻倭變紀¶
　直𨽻事宜¶
<pb:KR2k0081_WYG_006-2a>¶
¶
<pb:KR2k0081_WYG_006-3a>¶
¶
<pb:KR2k0081_WYG_006-4a>¶
¶
<pb:KR2k0081_WYG_006-5a>¶
¶
<pb:KR2k0081_WYG_006-6a>¶
¶
<pb:KR2k0081_WYG_006-7a>¶
¶
<pb:KR2k0081_WYG_006-8a>¶
¶
<pb:KR2k0081_WYG_006-9a>¶
直𨽻兵防官考(分江南/北為二)¶
蘇松¶
　總督直浙福軍務兼巡撫浙江都御史¶
　提督應天軍務巡撫都御史¶
　操江都御史¶
　督察侍郎(詳見/浙江)¶
　視軍情官(詳見/浙江)¶
　巡按蘇松監察御史(嘉靖乙卯四月兵部/題准勅兼監軍紀功)¶
<pb:KR2k0081_WYG_006-9b>¶
　巡江監察御史¶
　整飭蘇松兵備副使¶
　整飭常鎮兵備副使¶
　添設海防僉事(駐劄/上海)¶
　鎮守浙直地方總兵官(駐浙/江)¶
　協守浙真地方總兵官(駐金/山)¶
　蘇松叅將¶
　常鎮叅將¶
<pb:KR2k0081_WYG_006-10a>¶
　遊擊將軍(新設駐/劄金山)¶
　南洋逰兵都司¶
　劉家河把總以都指揮體統行事¶
　吳松江把總¶
　南滙把總¶
　青村把總¶
　柘林把總¶
　川沙把總¶
<pb:KR2k0081_WYG_006-10b>¶
　福山港把總¶
　鎮江把總¶
　京口圌山把總¶
　沿海衛所¶
　　金山衛¶
　　　左右前三所(俱在/衛城)¶
　　　後所(今調守柘/林鎮堡)¶
　　　中所(今調守松/江府城)¶
<pb:KR2k0081_WYG_006-11a>¶
　　　中前所(今調守/青村城)¶
　　　中後所(今調守/南滙城)¶
　　太倉衛¶
　　　左右中前後五所¶
　　　呉松所¶
　　鎮海衛¶
　　　左右中前後五所¶
　　　崇明守禦千户所¶
<pb:KR2k0081_WYG_006-11b>¶
　　鎮江衛¶
　沿海巡檢司¶
　　松江府¶
　　　金山　　　　　　　戚朩涇¶
　　　三林庄　　　　　　南蹌¶
　　蘇州府¶
　　　江灣　　　　　　　顧涇¶
　　　劉家港　　　　　　茜涇¶
<pb:KR2k0081_WYG_006-12a>¶
　　　唐茜涇　　　　　　甘草¶
　　　白茆港　　　　　　唐浦¶
　　　福山¶
　沿海營堡臺堠¶
　　松江府¶
　　　　營五(獨樹/小盤)　　(金山/大盤)　　(江門/)¶
　　　　堡四(柘林/川沙)　　(胡家港/蔡廟港)¶
　　　　塘舖二十四¶
<pb:KR2k0081_WYG_006-12b>¶
　　　　(前所二瞭守軍四人/右所二瞭守軍四人)　(左所二瞭守軍四人/中所十七瞭守軍三)¶
　　　　(十四/人)¶
　　　　烽堠四十三(每瞭守/軍五人)¶
　　　　後所三　　　(新廟/葛逢)　　(江門/)¶
　　　　前所四　　　(横瀝/戚家)　　(□管/金山)¶
　　　　左所三　　　(漴缺/陸鶴)　　(周公/)¶
　　　　右所三　　　(西新/胡家)　　(東新/)¶
　　　　中前所十二　(戚漴/大門)　　(宋家/焦樹)　　(新袁浦/舊袁浦)¶
<pb:KR2k0081_WYG_006-13a>¶
　　　　　　(頭墪/五墪)　　(二墪墪/舊四)　(三墪墪/新四)¶
　　　　中後所十八　(南滙頭墪二墪/四墪    五墪)　　(三墪/六墪)¶
　　　　　　(七墪墪/十一)　(八墪墪/十二)　(九墪墪/十三)　(十墪墪/十四)¶
　　　　　　(十五墪/十六墪)¶
　　蘇州府¶
　　　　營堡三　　　(福山村/雙濵)　(九折村/)¶
　　　　敵臺三　　　(黄窑港/白茆港)　(七了港/)¶
　　　　烽堠四十八　(依有/周家)　　(西&KR0343;/馬沙)　　(生宇圩/吕家圩)¶
<pb:KR2k0081_WYG_006-13b>¶
　　　　　　(東潜/顧涇)　　(寶山/練祁)　　(月浦/五岳)　　(□掬港/七了港)¶
　　　　　　(張浦/浪港)　　(黄窰/鹿鳴)　　(新塘/雙鳴)　　(唐茜涇/大錢涇)¶
　　　　　　(金涇/崔浦)　　(許浦/黄濵)　　(髙浦/福山)　　(白茆港/千步涇)¶
　　　　　　(瓦浦/西洋)　　(盧浦/海洋)　　(奚浦/耿涇)　　(三丈浦/黄泗浦)¶
　　　　　　(新庄浦/小東)　(唐浦涇/四馬)　(大陳浦/烏沙港)　(徐陸涇/野  漕)¶
<pb:KR2k0081_WYG_006-14a>¶
淮揚(除總督督察視軍重官操江/巡江與蘇松同不  列外)¶
　總督漕運兼提督軍務巡撫都御史¶
　提督淮揚軍務巡撫都御史¶
　巡按淮揚監察御史(嘉靖乙卯四月兵部/題准勅兼監軍紀功)¶
　整飭淮揚兵備副使¶
　總督漕運總兵官¶
　提督狼山等處地方副總兵¶
　揚州叅將¶
<pb:KR2k0081_WYG_006-14b>¶
　鹽城叅將¶
　統領兵勇逰擊將軍(駐儀/真)¶
　北洋逰兵都司¶
　儀真守備¶
　掘港守備¶
　大河口把總¶
　周家橋把總¶
　狼山水兵把總¶
<pb:KR2k0081_WYG_006-15a>¶
　東海把總¶
　管領曹濮民兵把總¶
　管領沂州民兵把總¶
　沿海衛所¶
　　揚州衛(旗軍八千九百六十名/屯軍四千四百四十名)¶
　　　通州千户所(旗軍二百三名屯/軍八百八十二名)¶
　　　鹽城千户所(屯軍八百/八十二名)¶
　　　泰州千户所(旗軍二百三名屯/軍八百八十二名)¶
<pb:KR2k0081_WYG_006-15b>¶
　　髙郵衛(旗軍六千七百二十名/屯軍四千四百四十名)¶
　　　興化千户所¶
　　儀真衛(軍四千四/百八十名)¶
　　大河衛(軍一千五百/二十一名)¶
　　　左中右前後中左中右中前八所¶
　　淮安衛(軍八百/五十名)¶
　　　左右前後中左中右六所¶
　　　東海中千户所(軍五百/五十名)¶
<pb:KR2k0081_WYG_006-16a>¶
　　　海州中前千户所(軍四百七/十五名)¶
　沿海巡檢司¶
　　揚州府¶
　　　狼山(六十/名)　　　　呉陵(五十/名)¶
　　　張港(五十/名)　　　　石港(四十/名)¶
　　　掘港(四十/名)　　　　西塲(三十/名)¶
　　　海安(三十/名)　　　　西溪(三十/名)¶
　　　安豐(三百/名)　　　　黄橋(三百/名)¶
<pb:KR2k0081_WYG_006-16b>¶
　　　印庄(三十/名)　　　　口岸(三十/名)¶
　　　歸仁(五十/名)　　　　𤓰州(一百/名)¶
　　淮安府¶
　　　喻口鎮　　　　　馬邏¶
　　　廟灣　　　　　　羊寨¶
　　　壩上　　　　　　長樂¶
　　　惠深　　　　　　東海¶
　　　臨洪　　　　　　荻水鎮¶
<pb:KR2k0081_WYG_006-17a>¶
　沿海營堡臺堠¶
　　揚州府¶
　　　　營十五　　　(徐稍/壯捷)　　(大河/壯武)　(料角嘴營/掘港東)¶
　　　　　　(鎮逺/登庸)　　(輕忠/平定)　　(濟武/忠節)　(掘港西營/興義)¶
　　　　寨九(白駒/拼茶)　　(劉莊/角斜)　　(掘港塲/李家堡)¶
　　　　　　(大河口軍二百人/徐稍寨軍五十人)　(料角嘴軍五十人/)¶
　　　　烽堠九十三¶
　　　　通州八¶
<pb:KR2k0081_WYG_006-17b>¶
　　　　海門縣二十八¶
　　　　泰州十一¶
　　　　拼茶寨四¶
　　　　角斜寨二¶
　　　　白駒寨一¶
　　　　掘港寨九¶
　　　　劉家寨一¶
　　　　李家堡五¶
<pb:KR2k0081_WYG_006-18a>¶
直𨽻倭變紀¶
　蘇松常鎮¶
洪武二年二月倭冦崇明諸處指揮翁徳朱文擊敗之¶
　　(賊犯崇明徳督舟師禦之於海門之工幇斬獲甚/衆阮而復冦呉淞江沿海一帶文亦破之俘斬獻)¶
　　(㨗/)¶
永樂二年四月對馬岐倭冦蘇松¶
　　(賊掠浙江穿山而來轉掠沿海上命太監諭其/國王源道義源道義出師獲渠魁以献)¶
　十四年倭冦崇明¶
<pb:KR2k0081_WYG_006-18b>¶
　　(朝廷發鎮江鎮海二衛百户十員率軍士千餘禦/之冦平遂𨽻崇明守禦所其舊戍官軍發屬水寨)¶
　　(自是賊無/至境者)¶
嘉靖三十二年閏三月賊首王直犯嘉定¶
　　(賊自烈港之敗以百餘人自白馬廟而來収集餘/黨流突蘇松掠嘉定之寶山鎮撫陳憲疑為鹽盗)¶
　　(率輕兵追之後/知為直不敢襲)¶
　破南滙所¶
　　(自望日而後七/日賊破城者再)¶
　同知任環守備解明道敗賊於呉淞江口¶
<pb:KR2k0081_WYG_006-19a>¶
　　(賊至劉家河揚帆而西明道與六合知縣董邦政/率兵迎擊之追及於呉淞江口值綵綯港復有新)¶
　　(賊至者與之合踪勢益猖獗官兵莫敢進都御史/蔡公克亷遣同知任環往助之賊遂敗走俘斬百)¶
　　(餘/)¶
　四月賊圍太倉州¶
　　(時賊勢甚急直逼太倉城下蔡公躬乘/城督戰賊乃去而城外居民焚掠㡬盡)¶
　五月賊破呉淞所入據之越十日守禦解明道復之¶
　　(賊既破城遂據為巢明道襲敗之斬首百餘賊首/三大王六大王死焉遂復所城賊遁出海復為州)¶
　　(判金汝舟千户楊循禮/所敗擒斬八十有竒)¶
<pb:KR2k0081_WYG_006-19b>¶
　賊首蕭顯入上海縣鎮撫胡賢死之¶
　　(顯自浙西流突直境過金山至天妃宫指揮黎鵬/舉與賢禦之鵬舉被鎗賢死焉賊遂衝縣市焚台)¶
　　(所自是而後浦東沿海二百餘里/間新舊之賊往來絡繹無虚日矣)¶
　十一月叅將湯克寛敗賊於髙家嘴¶
　　(俘斬/百餘)¶
　三十三年正月蕭顯攻嘉定縣¶
　　(顯自上年入冦上海而去為官兵追逈登據崇明/之南沙官兵圍守且半載值嵗暮守者懈顯得遁)¶
　　(至黄&KR3652;入攻縣城又分掠南/翔等鎮叅將湯克寛擊敗之)¶
<pb:KR2k0081_WYG_006-20a>¶
　攻上海縣¶
　　(顯自嘉定循海而南攻圍上海甚急時城初築未/固勢且䧟官民洶洶兵備僉事任環統民兵三百)¶
　　(僧兵八十往援時賊船泊黄浦者以百計而自呉/淞江南行者不計焉環追襲之於五里橋賊敗南)¶
　　(奔環追敗之於習家墳賊始懼適浙江都御史/王公忬遣都指揮盧鏜來擊賊乃解圍而南)¶
　二月都指揮盧鏜敗賊於史家浜僉事任環敗賊於¶
　歸家港¶
　　(時顯據史家浜為巢鏜進搗大敗之賊死者無筭/乃遁往浙江海寧縣鏜復追敗之其别踪之在歸)¶
　　(家港者環/亦敗之)¶
<pb:KR2k0081_WYG_006-20b>¶
　三月賊攻南滙所¶
　攻松江府副千户童元巡檢李叢禄禦戰死之¶
　　(賊自曹涇而來元與叢禄禦之於蕭塘力戰而死/賊遂渡浦攻府城環與克寛擊敗之賊乃退走大)¶
　　(門/塾)¶
　四月賊首王直等巢柘林¶
　　(賊與徐碧溪呉徳宣等營柘林為巢窟連絡三百/里如老鸛嘴七八團之間皆其部落之所屯聚也)¶
　　(問分一支自清浦白鶴港而北出/太倉分一支自劉家河入趨崑山)¶
　州判金汝舟指揮姜統敗賊於劉家河¶
<pb:KR2k0081_WYG_006-21a>¶
　　(賊自正月復據南沙至是突入劉家河/統與汝舟率舟師擊敗之斬首百餘)¶
　攻太倉州¶
　　(松江之賊出青魚涇遇賊□自/劉家河入者六十餘合攻州城)¶
　攻崑山縣¶
　　(賊自劉家河入越太倉至崑山知縣祝乾夀/蒞任甫一月聞報即督官民死守賊攻圍甚)¶
　　(急蘇州路絶乾夀夜募死士持蠟書浮水而/行八晝夜始逹郡城巡撫屠公大山巡按孫)¶
　　(公慎遣都指揮梁鳯應援鳯竟不進生員龔/良相涕泣請兵於孫公始知鳯逗遛之罪遣)¶
　　(良相監督以行鳯大怒欲殺良相良相不為/動促之益力鳯不得已至三里橋望賊即潰)¶
<pb:KR2k0081_WYG_006-21b>¶
　　(而西遺火器二船於賊佯報賊己遁去人皆/信之賊得火器攻城益急至有捍陴者有穴)¶
　　(城門下者乾夀與鄉宦朱隆禧等分門登禦/而今生員張光紹潘蔚卿武舉郭龍韜等嚴)¶
　　(督士民竭力禦之城賴以全時賊欲據崑山/為巢故蘇州各縣皆被攻圍而攻崑尤急以)¶
　　(崑山為蘇郡州縣適中之地得此為巢則沿/海諸邑聲援俱絶進可以蠶食蘇常退可以)¶
　　(拒援/兵也)¶
　總兵俞大猷敗賊於吳淞所¶
　　(賊船入吳淞江者十六艘大猷敗之/沉其舟十一斬首二百五十有四)¶
　賊攻蘇州府¶
<pb:KR2k0081_WYG_006-22a>¶
　　(賊首阿八王自崑山分踪進掠府城/叅政翁大立提兵禦之賊乃退遁)¶
　攻常熟縣¶
　　(賊酋劉鑑自梅李進攻越四/日又合福山賊進攻縣城)¶
　攻松江府¶
　五月賊解蘇松圍而去州同張魁千戸田應山追敗¶
　之¶
　　(賊糾諸縣精悍者凡七千人攻崑山縣城期於必/破知縣祝乾夀殪其渠魁二大王賊大懼圖歸而)¶
　　(各縣之圍皆解遁出劉家河者數百艘/魁等追擊大敗之斬首四百四十有竒)¶
<pb:KR2k0081_WYG_006-22b>¶
　六月賊犯蘇州府¶
　　(賊自松江來者分作三支一由嘉定太倉大道而/進一由闗橋清浦間道而進一由唐行千墪而進)¶
　　(㑹於崑山期犯府城兵備任環禦之於真義弗利/百戸劉愛臣死焉賊遂進至府城焚掠諸市鎮而)¶
　　(去取道於行春橋由鮎魚口出太湖過吳江知縣/楊芷舉人周大章率舟師追擊於王江涇爛溪鶯)¶
　　(湖等處皆勝之賊由/菜花涇過嘉善而去)¶
　七月賊攻南滙所¶
　八月賊攻嘉定縣¶
　　(賊首王直分遣其酋呉徳宣徐碧/溪自綵綯港率衆千餘入攻縣城)¶
<pb:KR2k0081_WYG_006-23a>¶
　叅將許國李逢時敗賊於師家浜¶
　　(直知官兵將搗其巢乃進營於師家浜列七星陣/以待官兵擊之大敗而去阮而又進攻之賊固守)¶
　　(其舟時二叅將所統者皆北兵不知地利屯所遇/潮死者甚衆無何賊由原港出海水兵追戰於老)¶
　　(鸛嘴之四馬/洪大敗之)¶
　賊攻青村南滙所金山衛¶
　　(蔡廟港賊併入柘林賊巢合攻青村所繼至之賊/登周公墪者千餘攻南滙所旋亦入巢與新至之)¶
　　(倭合攻金山皆/為官軍敵退)¶
　十二月賊陷青村所¶
<pb:KR2k0081_WYG_006-23b>¶
　　(先是賊攻所城者數次官兵守備極嚴賊皆負傷/而走積忿詣柘林借兵二千來攻弗克賊亦計窮)¶
　　(欲去㑹守門百戸之伯有為賊所虜者賊令叩南/門呼姪求入姪聞伯音以繩下挽昏黒之際賊乘)¶
　　(隙以登百戸首先被殺賊/遂入城焚殺比他地尤&KR0429;)¶
　三十四年正月賊攻南滙所¶
　　(川沙/之城)¶
　僉事董邦政搗川沙窪賊巢破之¶
　　(時賊死傷者五百餘/監生喬鏜復追敗之)¶
　賊攻金山衛¶
<pb:KR2k0081_WYG_006-24a>¶
　總兵俞大猷副使任環孫宏軾等敗賊於勝墩¶
　　(賊自嘉興流至吳江之平望分道而來一支由太/湖瀾溪南麻一支由張村黎里出牛塲涇期㑹於)¶
　　(蘇州兵備任環知州熊桴知縣楊芷禦之於梅堰/鶯湖皆勝之賊乃遁去以嘉善道阻復合兵由大)¶
　　(道進至勝墩環與知府林懋舉等率狼兵自北擊/之浙江副使孫宏軾總兵俞大猷率宣慰彭翼南)¶
　　(兵自南擊之狼兵首殪其渠魁一人賊氣阻捐資/於狼兵求脱弗聽東西皆阻水官兵南北夾擊之)¶
　　(賊遂大敗斬首三百是戰也提督都御史周公珫/巡按御史周公如斗令所在清野凡賊所向民間)¶
　　(㸑具悉毁之而令環等扼之於前浙江巡按胡公/宗憲復督宏軾等自後追之賊進不得食退不得)¶
　　(息故有/是敗)¶
<pb:KR2k0081_WYG_006-24b>¶
　賊入崇明縣知縣唐一岑死之賊旋就滅¶
　　(賊夜襲破縣城岑與之巷戰身被數刄猶力戰城/賊敗出城一岑傷重而死居二日賊復至據縣)¶
　　(諸耆民相與謀曰唐父母被害而吾輩乃容賊磐/據吾縣耶於是相與戮力為死鬭賊二百人皆就)¶
　　(㓕/)¶
　二月賊攻青村所翁時奬等擊敗之¶
　三月賊圍上海縣¶
　　(賊五千餘屯新塲下沙千餘屯閘港數千屯川沙/俱進逼縣城時總督都御史張公經調集廣兵湖)¶
　　(兵數萬駐松江賊乃退入舊巢完壘治兵為拒守/計而諸營連絡聲勢益盛張公欲伺其出海擊其)¶
<pb:KR2k0081_WYG_006-25a>¶
　　(惰歸故搗巢之/策卒不果行)¶
　賊攻金山衛總兵俞大猷敗之¶
　　(柘林新至賊乘鋭來攻守者發矢石禦之賊中傷/者甚衆乃解去既而又來攻大猷敗之俘者二百)¶
　　(餘/)¶
　四月賊攻常熟縣¶
　　(福山/之賊)¶
　兵備副使任環擊敗常熟三丈浦之賊¶
　　(先是賊屯三丈浦者勢甚猖獗且易官軍不為備/環隂部署主客官兵以保靖應襲彭守忠為中哨)¶
<pb:KR2k0081_WYG_006-25b>¶
　　(太倉耆民為右哨知縣王鈇為左哨躬環甲胄激/勵三軍我兵皆踴躍思奮進攻之賊遂大敗俘斬)¶
　　(二百八十有竒而我兵不損一人自/用兵以來旱戰全㨗未有如此者也)¶
　常熟知縣王鈇與致仕叅政錢泮禦賊於上塘港口¶
　皆死之¶
　　(三丈浦之賊為任環所敗勢已破沮值陸涇壩敗/遁之冦與之合踪復肆猖獗欲攻縣城鈇泮率兵)¶
　　(禦之賊佯為村民避賊若依官兵為援者官兵方/共惜之倐爾起鬭兵士驚潰鈇泮猶督戰不已遂)¶
　　(皆遇/害)¶
　柘林賊首徐海分踪出掠¶
<pb:KR2k0081_WYG_006-26a>¶
　　(賊知官兵將搗其巢乃分兵四出以牽制我師東/掠崇明常熟以達江北西出嘉湖以摇動全浙而)¶
　　(川沙之賊先屯老鸛嘴者/以聲援不繼俱併入柘林)¶
　賊攻無錫縣¶
　五月任環復敗三丈浦之賊¶
　　(賊既殺王知縣聲勢甚滋漫而太湖之賊與之合/益驕肆無忌環率官兵進攻大敗之殺其白眉主)¶
　　(帥一人賊乃大懼稱環為/&KR0184;命官人數遷徒避之)¶
　官兵擊賊於陸涇壩大破之¶
　　(詳見大/㨗紀)¶
<pb:KR2k0081_WYG_006-26b>¶
　逰擊將軍周藩與賊戰于朱涇敗績死之¶
　賊復巢柘林¶
　　(賊自王江涇之敗皆遁出海新賊萬人復來據之/未㡬風雨大作出海之賊覆溺㡬盡餘黨復巢焉)¶
　賊掠浙江取道蘇州出海至平望浙直官兵㑹擊大¶
　敗之¶
　　(詳見大/㨗考)¶
　六月賊攻蘇州府¶
　　(賊自柘林取路崑山而/來遂掠太湖洞庭兩山)¶
<pb:KR2k0081_WYG_006-27a>¶
　常熟三丈浦賊出海太倉知州熊桴敗之於登舟沙¶
　　(俘斬一百三十有竒餘賊南遁至呉淞江口復為/把總劉堂所敗其酋急速如郎就擒斬首二百六)¶
　　(十/)¶
　七月松江府知府方亷計殺柘林賊千人¶
　　(時巢賊甚熾亷遣諜投毒井/中賊死者千餘人斬首數百)¶
　浙江提督都御史胡公宗憲遣叅將盧鏜都指揮王¶
　沛敗賊於劉家河金山洋¶
　　(先是賊自王江涇陸涇壩平望數敗之後勢甚窮/促叅將盧鏜都指揮王沛時往撓之賊死傷及疾)¶
<pb:KR2k0081_WYG_006-27b>¶
　　(疫者過半乃潜伏巢穴不敢出掠日為遁歸之計/既而為官兵邀擊遂沉舟破釡示無去志然實計)¶
　　(官兵不備之於海而得走也胡公諜知之預遣沛/等率舟師伏海口向之賊果遁去沛等追敗之於)¶
　　(金山洋悉沉其/舟賊溺死無遺)¶
　柘林賊攻屯陶宅¶
　　(賊出海復為總兵俞大猷叅將盧鏜把總婁宇所/敗乃復登陸結巢陶宅其一艘飄泊海門則賊酋)¶
　　(林碧川為之首與其下一百二十餘賊/復登大陳山為把總任錦俘斬無遺)¶
　八月劇賊五十三人流犯蘇州提督都御史曹公邦¶
　輔討平之¶
<pb:KR2k0081_WYG_006-28a>¶
　　(詳見大/㨗考)¶
　七丫港呉淞江賊遁出海洋把總楊尚英追敗之¶
　　(沉其舟六十俘/斬三百有竒)¶
　九月浙直官兵㑹擊陶宅之冦指揮邵昇姚泓生員¶
　千岳皆死之¶
　　(昇等乘勝進攻賊死守其/巢乘髙刺下三人皆死焉)¶
　總督都御史楊公宜遣逰擊將軍曹克新副使任環¶
　搗川沙賊巢擊走之¶
<pb:KR2k0081_WYG_006-28b>¶
　　(克新統官兵攻賊大敗之燬其巢賊遁至呉淞/所環督舟師襲之斬獲大半餘黨走清水窪)¶
　閏十一月僉事焦希程率川兵搗周浦賊巢大敗之¶
　　(先是楊公潜令武生胡亘朱先等設伏賊巢約縱/火為號希程監督川兵與曹克新乘雪夜襲之亘)¶
　　(等縱火焚寺賊驚亂四面伏起斬/首二百三十有竒而賊巢燬焉)¶
　官兵敗賊於吳淞江口¶
　　(周浦賊遁出吳淞江副使王崇古總兵/俞大猷追擊大敗之俘斬一百七十)¶
　三十五年正月叅將尚允紹擊賊於四橋死之¶
　　(賊首陳東時/屯新塲為巢)¶
<pb:KR2k0081_WYG_006-29a>¶
　二月賊首徐海復巢柘林¶
　　(新陳賊首陳東自/燬其巢來與之合)¶
　三月賊據蔡廟堡叅政任環叅將喬基等大破之¶
　　(時賊新至漴缺總督胡公令環㑹基共擊之賊迯/入蔡廟廢堡環乃以把總陳習攻東門車梁攻西)¶
　　(門張惟孝攻西北頋鳴鵬攻西南賊死守官兵攻/之戰方酣王賔等兵潜從東北入賊遂大敗悉斬)¶
　　(之/)¶
　官兵擊新至賊於七竈洪等處悉敗之¶
　　(時新至賊一支自漴缺登犯逰擊宗禮敗之一支/自七竈洪登犯僉事董邦政敗之一支自南滙所)¶
<pb:KR2k0081_WYG_006-29b>¶
　　(登犯㕘政任環敗之叅將婁宇又敗之俘斬甚衆/而所存者無㡬焉先是賊據松江累年未有能挫)¶
　　(之者及胡公為總督於是官兵僇/力而新至之賊皆迎刄以敗云)¶
　陶宅之冦為官兵擊敗遁出海洋叅將婁宇等復追¶
　敗之¶
　　(總督胡公會浙直兵進搗陶宅之冦大敗之賊死/者甚衆遁出漴缺外洋婁宇與把總王應麟復敗)¶
　　(之於九團洋/俘斬踰百)¶
　叅政任環僉事董邦政擊界嘴新至賊平之¶
　　(賊新至自界嘴登犯胡公檄環邦政㑹擊之大/戰一日斬賊十之七八明日復戰遂無孑遺)¶
<pb:KR2k0081_WYG_006-30a>¶
　賊犯西菴董邦政平之¶
　　(賊新至自金山登陸流至西菴胡公檄邦政攻/之賊大敗走匿法昌寺邦政復火攻之盡殱焉)¶
　賊犯青村把總王應麟討平之¶
　　(新至賊自青村焚舟登陸應麟敗之賊匿民房官/兵復火攻之賊突走為官兵所截不得去乃復匿)¶
　　(民房遂/悉斬之)¶
　董邦政追擊新賊于沈庄平之¶
　　(賊百餘/皆就僇)¶
　賊入吳淞江總兵俞大猷大破之¶
<pb:KR2k0081_WYG_006-30b>¶
　　(賊舶十六自寳山入江大猷先奉胡公檄與把總/楊尚英劉堂等設伏海口待之賊至伏發沉其舟)¶
　　(十三斬首/二百五十)¶
　賊攻江隂縣知縣錢錞出禦戰死之¶
　　(時賊攻圍甚急填濠直逼城下勢且陷錢錞議欲/出兵拒之兵備副使王崇古不從錢錞獨率民兵)¶
　　(出城捍賊力戰而死然/自是賊亦稍稍引去矣)¶
　賊攻無錫縣¶
　賊入楊子江鎮江衛千户沈宗玉王世臣戰死¶
　五月賊攻上海縣尋進攻松江府官兵追擊於&KR0873;湖¶
<pb:KR2k0081_WYG_006-31a>¶
　敗之¶
　　(時賊新至者以萬計復屯柘林乍浦總兵俞大猷/同知袁文貴知縣楊旦等敗其前鋒既而賊攻工)¶
　　(海縣又為官兵所敗而去遂攻府城把總劉堂追/擊於&KR0873;湖敗之叅政任環同知熊桴復追擊於澱)¶
　　(山湖東又敗之前/後俘斬三百餘賊)¶
　六月新安衛百户帥印與賊戰於青村徳勝港死之¶
　　(時印統廣/兵追賊)¶
　總兵俞大猷邀擊遁賊於茶山洋大破之¶
　　(七了港賊與吳淞江賊為官兵所敗相繼遁出海/洋大猷預受胡公檄設伏劉家河海洋待之且攻)¶
<pb:KR2k0081_WYG_006-31b>¶
　　(且逐追及扵茶山東北沉其舟六十俘斬三/百餘殘冦宵遁復為&KR0275;風所覆無生還者)¶
　總兵徐珏擊孟河之賊大破之賊遁出楊子江把總¶
　張成己復追敗之¶
　　(時賊在孟河勢頗猖獗珏與戰大敗之賊死者三/百餘人先是督察趙公渡江而南預戒兵將無得)¶
　　(貪功取級以䧟賊計故是戰殺傷獨多既而/賊遁出江成己率舟師復破之斬首百計)¶
　八月常州賊遁出海總兵盧鏜等追擊大敗之¶
　　(賊掠江隂無錫為官兵所敗遁出海洋胡公命/鏜等追敗之沉其舟數十俘斬三百五十有竒)¶
　三十八年四月賊據崇明三沙七月遁往揚州¶
<pb:KR2k0081_WYG_006-32a>¶
　　(賊舟為&KR0275;風所擊登三片沙總兵盧鏜與把總楊/尚英迎擊之沉其三舟俘斬百餘既而欲突入内)¶
　　(地為官兵所截遁過三沙鏜等復攻敗之總督胡/公恐其滋蔓檄副使熊桴副總兵劉顯與鏜協攻)¶
　　(之通政唐公順之適至乃帥官兵渡海而東與賊/相持者月餘官兵屢進撓之賊屢敗舟盡燬賊窮)¶
　　(促死拒值提督陳公錠告病而去兵餉不繼遂輟/圍而西與胡公議復遣兵往擊且檄沿海嚴為之)¶
　　(備賊造小舟數十乘風雨從北/面遁往江北官兵追之弗及)¶
<pb:KR2k0081_WYG_006-33a>¶
　淮揚¶
嘉靖三十四年四月賊犯海門知縣趙卿敗之¶
　　(時賊首徐海屯松江之柘林知官兵將搗/其巢故分掠江北卿敗之斬首一百五十)¶
　五月叅將喬基等擊賊于吕四塲敗之¶
　　(基與都指揮張恒通州同知印寀統/兵夾擊賊大潰敗俘斬一百六十)¶
　三十五年四月百户戚繼爵與賊戰于狼山死之¶
　都指揮張恒千户羅大爵百户曾沂禦賊於揚州死¶
　之¶
<pb:KR2k0081_WYG_006-33b>¶
　　(時賊一從𤓰州入一從/新港入一従通州入)¶
　賊攻𤓰州¶
　賊攻揚州府同知朱裒等死之¶
　　(賊攻小東門甚急官兵用佛狼機殪賊數人賊乃/退去裒與千户賈勇應襲男恩率兵出城禦賊死)¶
　　(焉髙郵衛經厯/晏鋭為賊虜去)¶
　五月無為州同知齊恩與賊戰于圌山之北江中死¶
　之¶
　　(恩率兵與賊大戰乘勝逐北悞入伏中力戰而死/父子兄弟叔姪同時遇害者七人  詳見遇難狥)¶
<pb:KR2k0081_WYG_006-34a>¶
　　(節/考)¶
　副使馬慎追賊於狼山敗之¶
　　(賊遁出江慎追敗之既而福山把總鄧城又追敗/之沉其舟十一是年犯江北之賊凡五而廟灣之)¶
　　(賊尤劇副總兵盧鏜恭將劉顯上/舍人彭志顯屢進攻之賊遂敗遁)¶
　三十六年四月¶
　五月賊犯揚州府總兵盧鏜等大敗之¶
　　(賊入海子内為東兵所敗至灣頭/鏜等復敗之斬首一百七十餘)¶
　賊入寳應縣¶
<pb:KR2k0081_WYG_006-34b>¶
　　(先是揚州東門及𤓰州俱有堡賊至揚州不得/掠乃從髙郵至寶應寶應素無城焚掠殆盡)¶
　賊犯天長都指揮沃田把總岳君寵與戰死之¶
　六月副使于徳昌叅將王元伯劉顯擊泗州賊破之¶
　　(時賊掠泗州為官兵所敗徳昌等㑹擊之顯身先/士卒殺衣紅賊首一人羣倭大亂元伯督兵乘之)¶
　　(賊大潰敗追及于舟所水兵復自下應之賊死者/無筭既而賊遁出海總兵劉顯敗之於安東千户)¶
　　(汪時中又敗之於廟/灣匣子港賊竟遁去)¶
　三十八年四月賊犯如臯官兵擊之¶
　　(時賊新至官兵首挫/其鋒斬首一百六十)¶
<pb:KR2k0081_WYG_006-35a>¶
　賊犯盧家塲千户汪時中擊却之¶
　　(賊從大河口呂四塲登者以千計據盧家塲時中/與把總張大義合兵圍之大義意欲困之且待諸)¶
　　(兵齊至然後進擊時中奮然曰我等既受倭任坐/視賊之肆虐民之荼毒而不肯前何也大義固沮)¶
　　(之遂與有隙時中單騎提雙刀突入賊營斬賊數/人賊大驚異相頋錯&KR1358;莫敢誰何似有嗼羡其勇)¶
　　(而欲収用之意時中繞賊營後賊追/之部兵往救賊大敗走為之喪氣)¶
　官兵進搗廟灣賊巢大破之¶
　　(詳見大/㨗考)¶
　叅將胡宗義與賊戰於海安兵潰千户趙世勲鎮撫¶
<pb:KR2k0081_WYG_006-35b>¶
　韓𦙍死之賊尋為副使劉景韶所滅¶
　　(時海安故有毛葫蘆營毛兵素貪宗義新任無紀/毛兵為賊所餌而敗官兵皆潰世勲與𦙍死於陣)¶
　　(提督李公遂檄副使劉景韶率邉兵逐之賊大敗/奔張家庄官兵圍之因縱火攻焉賊奔新洲官兵)¶
　　(復追敗之俘斬盡絶約三百五十有竒其别支之/在曺家庄者亦為景韶所敗奔潘家庄景韶復斬)¶
　　(絶/之)¶
　七月副使劉景韶叅將丘陞擊賊於舊塲敗之¶
　　(三沙遁至之賊也既而賊遁仲家庄官兵圍困是/夜漏下三鼓賊乘雨潰圍而走官兵復追敗之斬)¶
　　(首三百餘賊/遁七竈河)¶
<pb:KR2k0081_WYG_006-36a>¶
　八月副總兵劉顯曹克新等敗賊於白駒塲¶
　　(賊既為劉景韶所敗遁白駒塲官兵圍之四面逸/出復為官兵敵退囘守其巣顯身先陷陣賊死者)¶
　　(百餘乗夜遁大海沙洲顯復陷陣攻敗之賊潰走/走則䧟沙途中官兵又敗之俘斬千餘  餘見大)¶
　　(㨗/考)¶
　賊遁出瞭角嘴副使熊桴敗之¶
　　(賊為劉顯等所窘將遁出海總督胡公預檄蘇松/兵備副使熊桴率舟師設伏海上至是賊逸官兵)¶
　　(敗之總兵盧/鏜又追敗之)¶
<pb:KR2k0081_WYG_006-37a>¶
直𨽻事宜¶
　　　(直𨽻東濵巨海北亘長淮中貫大江江南則為/蘇松常鎮諸郡江北則為淮揚諸郡其勢不能)¶
　　　(以相接也故各有巡撫之設在蘇松四府有防/海防江二者之責在淮揚二府有防海防江防)¶
　　　(淮三者之責以其均之/為直𨽻也合為一巻)¶
江南諸郡¶
　松江自金山衛至南滙所官軍各分信地各有定額¶
　　(按金山衛以西守禦獨樹江門二營舊制各設官/軍四十名又貼守兵共一百名金山衛以東守禦)¶
　　(金山營胡家港堡蔡廟港堡舊制各設官軍四十/名又貼守軍共三百五十二名已上正守軍人係)¶
<pb:KR2k0081_WYG_006-37b>¶
　　(金山衛查撥貼守軍係太倉/鎮海二衛嘉興千户所調發)毎歳二月上班十月¶
　　掣班青衬以東各洪港舊制係南滙官軍把守今¶
　　查修復海塘須照舊分派但太倉鎮海嘉興同有¶
　　倭患貼守官軍似難調發相應於金山青村適中¶
　　如柘林地方南滙吳淞江適中如七八團地方添¶
　　設陸路把總二員各領精兵一千如募到狼兵邳¶
　　兵之類若兵數不敷就於沿海招募義勇照依客¶
　　兵支給口粮各官兵即於柘林七八團暫借民居¶
<pb:KR2k0081_WYG_006-38a>¶
　　劄營隨路有警相機策應不許潜住衛所城中各¶
　　設守禦官軍悉聽鈐轄此松江海防設備之大畧¶
　　也若沿海港口金山以東有翁家港蔡廟港柘林¶
　　漴缺等處南滙以北有四五六七八九團洪口川¶
　　沙窪清水窪等處皆宜設船防守按舊制金山衛¶
　　所造船各有定額(左右前後所毎百户所造出海/哨船四隻共計八十隻青南二)¶
　　(所毎百户所造出海哨/船四隻共計八十隻)俱就各衛所派撥巡軍在¶
　　海巡邏正統間因海患寧謐或以船為虚費題准¶
<pb:KR2k0081_WYG_006-38b>¶
　　以江船易馬而哨船之制遂廢矣今議設船隻一¶
　　馬之資不足以備一船之用官軍窮苦又難陪貱¶
　　合令毎馬二疋造船一隻再於衛所查有地租公¶
　　費銀兩與松江府庫軍前銀内相兼輳數毎船量¶
　　貼銀十兩金山衛總委一官督造其各船應用器¶
　　械火器合於原議太倉置造軍器内給發聽用就¶
　　㸃各衛所知水軍人操習水戰布列港口各分信¶
　　地如倭賊突至而縱容其停泊者服以上刑則自¶
<pb:KR2k0081_WYG_006-39a>¶
　　無規避之患矣此松江海港設備之大畧也夫沿¶
　　海設備固為上策萬一外守不固則黄浦一帶又¶
　　為蘇松險要守浦乃所以守門户猶有愈於守城¶
　　也今呉淞江口即為黄浦口子既經設備而吳松¶
　　江所亦設兵一枝以防深入矣而至於上海之髙¶
　　倉渡沈庄塘周浦閘港閔行華亭之葉謝曺涇張¶
　　堰等處賊一等岸搶船渡浦甚易除松江府先後¶
　　打造雙塔船鷹船各發上海華亭各召募水兵分¶
<pb:KR2k0081_WYG_006-39b>¶
　　布沿浦各港巡邏把截又華上二縣各募鄉兵䕶¶
　　守城池有警調至浦邉協守但前項兵夫官無専¶
　　職則事難青成而沿浦二百里之逺本府巡捕官¶
　　一人勢難管攝合令清軍同知一員帶管華亭鄉¶
　　兵水兵自豐涇以至閔行皆其信地再設巡捕同¶
　　知一員住劄上海専管該縣鄉兵水兵自閔行以¶
　　至嘉定界首皆其信地無事率兵操演有事統兵¶
　　防守盖同知名位稍尊威令可行又科甲之左遷¶
<pb:KR2k0081_WYG_006-40a>¶
　　外補與舉行之才望陞遷者皆得為之庶濟實用¶
　　若止設通判則為官非樂就而下亦玩視恐不能¶
　　振作而有為也此松江内地設備之大畧也然倭¶
　　舶之來乘風渡海勢難聨絡毎至海外大山必停¶
　　泊候齊然後深入照得羊山為本府所屬為定海¶
　　呉淞江二總兵兵船㑹哨之處以地里適均故也¶
　　本府所造之船數本不多僅可以支把港之用此¶
　　但可以言守而不可以言戰須得福船蒼山各數¶
<pb:KR2k0081_WYG_006-40b>¶
　　十隻沙耆民船二三百隻毎至風汛時月分泊港¶
　　口各住信地更番出至羊山往來逰擊晝夜不絶¶
　　外則為定海呉淞江㑹哨兵船之羽翼内則為海¶
　　港把守兵船之捍衛遇有海賊齊力奮擊將見賊¶
　　船䑸散而少我兵船䑸合而衆盛衰之氣勢既分¶
　　則勝負之分數自判得海防之上策矣抑猶未也¶
　　查得沿海民竈原有採捕魚蝦小船並不過海通¶
　　畨且人船慣習不畏風濤合行示諭沿海有船之¶
<pb:KR2k0081_WYG_006-41a>¶
　　家赴府報名給與照身牌面無事聽其在海生理¶
　　遇警隨同兵船追剿此則官兵無造船募兵之費¶
　　而民竈有得魚捕盗之益此松江海洋設備之大¶
　　畧也¶
　　　　已上都御史方公亷前任松江府呈¶
　蘇州沿海一帶險隘甚多舉其大者則常熟有福山¶
　　港白茒塘太倉有劉家河七丫港嘉定有呉淞江¶
　　黄窑港皆賊之通衢而東吳之門户此則所謂一¶
<pb:KR2k0081_WYG_006-41b>¶
　　府之險要長洲則&KR0873;湖浩蕩吳江則鶯湖相属吳¶
　　縣則太湖交通皆賊之徑道而腹裏之闗隘此則¶
　　所謂一縣之險要以言其次則福山以西有三丈¶
　　浦斜橋以東有許浦金涇劉家河以北有新塘浪¶
　　港茜涇吳松江以南有寶山以東有老鸛嘴均之¶
　　所謂險要而少次焉者况海濵數百里一望平坦¶
　　非有山風險阻為之扼塞皆可以泊船登岸要害¶
　　無邉兵力有限而防禦之計當先其大者以海邉¶
<pb:KR2k0081_WYG_006-42a>¶
　　惟福山為最以腹裏惟勝墩為最故劉家河呉松¶
　　江福山港舟師防守不可單弱白&KR0873;口七了港黄¶
　　窑港俱當預設戰艦庶與各港相為掎角又如賊¶
　　自東南而來必由寳山吳松江宜發船一䑸泊於¶
　　吳家沙以堵截之賊自東北而來必由三沙劉家¶
　　河宜發船一䑸泊於營前沙以堵截之把總遊兵¶
　　船隻往來策應而三丈浦新塘老鸛嘴等處亦得¶
　　以聨絡而并制則蘇之外防或可無憂矣至於風¶
<pb:KR2k0081_WYG_006-42b>¶
　　汛時月呉松水兵統發勝墪平望以防嘉興突犯¶
　　之冦呉縣水兵統發太湖以防蠡里突犯之冦長¶
　　洲團結水兵統發周莊以防泖湖突犯之冦本府¶
　　相度緩急發遣水陸之兵以為應援則蘇之内防¶
　　或可無憂矣然福山港劉家河吳淞江各該把總¶
　　之官統領兵船在洋堵截似為有備但賊船之來¶
　　聨䑸接艦乘風駕潮萬一不能盡行邀擊或有一¶
　　二泊淺閣岸則水兵束手旁觀任其焚刼無可奈¶
<pb:KR2k0081_WYG_006-43a>¶
　　何而把總官亦且以為非所事事矣合於常熟縣¶
　　分撥兵勇一千名屯駐福山港五百名屯駐白茆¶
　　塘太倉州分撥勇兵一千名屯駐劉家河大鎮二¶
　　衛原練杆子軍兵五百名屯駐七了港嘉定縣分¶
　　撥勇兵一千名屯駐吳淞江五百名屯駐黄窑俱¶
　　聽各該把總選官分領相機調度賊在外洋則水¶
　　兵擊之賊若登岸則陸兵堵之彼此夾攻逺邇互¶
　　應各該州縣量為聲援如此則賊亦疑畏而不敢¶
<pb:KR2k0081_WYG_006-43b>¶
　　犯矣至於腹裏如崑山縣分撥兵夫三百名屯駐¶
　　清洋江三百名屯駐千墩吳江縣分撥兵夫五百¶
　　名屯駐勝墩各張聲勢以助軍威各該領兵官聽¶
　　其調遣不許退避萬一賊勢重大未易為功則各¶
　　枝之兵又宜聴府州縣掌印官調囬守城庶事體¶
　　專一可以責成兵勢聨絡不致孤懸矣¶
　　　　己上副使温景葵前任蘇州府議¶
　主事唐樞云松江有海防道僉事住劄上海蘇州有¶
<pb:KR2k0081_WYG_006-44a>¶
　　兵備道副使住劄太倉則常熟江隂地方自福山¶
　　白茅奚浦諸港進泊頭山可直趨無錫武進此處¶
　　頗為空缺應援不及故更設一兵備轄至鎮江一¶
　　帶住劄江隂賊入海口即為逰擊若深入大江即¶
　　從腹裏抵京口截禦¶
　都御史唐順之云自來禦倭之策無人不言禦之於¶
　　海則易禦之於陸則難是以海上㑹哨㑹剿事例¶
　　甚嚴所以圖難於易也滸山去乍浦金山吳淞江¶
<pb:KR2k0081_WYG_006-44b>¶
　　三處各是一潮道里適均係㑹哨所在¶
　又云海賊入江由江兩岸登陸之路廖角嘴營前沙¶
　　南北相對海面約濶一百四十五里為第二重門¶
　　戸周家橋與圌山相對周家橋北岸至順江洲與¶
　　江南分界江岸約濶六七里順江洲至新洲夾江¶
　　面約濶七八里新洲來至圌山南岸江面約濶十¶
　　四五里為三重門户三處領水官兵須整備船艦¶
　　晝夜𦂳守三門勤㑹哨以防春汛門户既固堂奥¶
<pb:KR2k0081_WYG_006-45a>¶
　　自安若三門哨有踈虞至不得己而守金焦兩岸¶
　　所謂下策與無策矣¶
　又云江北江南事例互相應援况南北共海賊若搶¶
　　船上岸不冦江南則冦江北是江北之援江南亦¶
　　自援也若不㑹兵殱之於海中何以獨力禦之於¶
　　岸上¶
　巡撫都御史翁大立題云今日海防之要惟有三策¶
　　出海㑹哨毋使入港者得上策循塘距守毋使登¶
<pb:KR2k0081_WYG_006-45b>¶
　　岸者得中策出水列陣毋使近城者得下策不得¶
　　己而至守城則無策矣臣周行海壖分布信地視¶
　　呉淞所乃水陸之要衝蘇松之喉咽也提兵南向¶
　　可以援金山之急揚帆北哨可以扼長江之險以¶
　　副總兵統兵鎮之自呉淞而北為劉家河為七丫¶
　　港又東為崇明縣七丫而西為白茒港為福山又¶
　　折而西北為楊舍為江隂為靖江又西為孟河為¶
　　圌山此皆舟師可居利於水戰臣皆設有兵船非¶
<pb:KR2k0081_WYG_006-46a>¶
　　統以把總即統以指揮而又以圌山逰兵把總駐¶
　　劄營前沙㑹哨於江北呉淞游兵把總駐劄竹箔¶
　　沙㑹哨於羊山常鎮叅將統水陸兵據江海之交¶
　　鎮守於揚舍所以備水戰者亦既宻矣但呉淞而¶
　　南雖有港汊毎多砂磧賊可登岸兵難泊舟非選¶
　　練步兵循塘距守以出中策不可也今自吳淞所¶
　　而南為州沙堡以把總練兵一枝守之川沙而南¶
　　為南滙所以把總練兵一枝守之南滙而西為青¶
<pb:KR2k0081_WYG_006-46b>¶
　　村所以把總練兵一枝守之青村而西為柘林堡¶
　　以都司練兵一枝守之此皆不逺六十里聲援易¶
　　及首尾相應宛然常山之蛇之勢也柘林而西為¶
　　金山衛西連乍浦東接柘林頻年皆賊所巢窟添¶
　　設遊擊將軍一員統領馬步遊兵往來遊徼則北¶
　　可以䕶松江而西可以援乍浦¶
<pb:KR2k0081_WYG_006-47a>¶
江北諸郡¶
　都御史唐順之云廟灣剿賊之路原有兩條一條從¶
　　寳應拖船過埧水路自清溝喻口進攻則兵勢既¶
　　便而饋餉亦易一路從淮安至馬邏陸路進攻則¶
　　兵勢既迂而饋餉亦難¶
　又云通州屯下重兵若有冦則又有客兵屯聚計筭¶
　　通州所出粮彀得兵吃否恐臨期不免騰貴則通¶
　　州該何路糴買或是先將軍餉銀上江糴米從江¶
<pb:KR2k0081_WYG_006-47b>¶
　　路運至通州積下若米價騰貴則銀米兼支與軍¶
　　家為便柴薪亦須預處¶
　又云江北局面與江南浙福不同靠不得水戰止靠¶
　　陸戰也¶
　閩縣知縣仇俊卿云海冦之來毎自南而北度南麂¶
　　山則自廣入閩矣過流江寨則出閩入浙東矣越¶
　　海門則又浙之西矣踰寳山至呉淞沙上等處則¶
　　又自浙入江南直𨽻矣沙上以南不暇泛及兹以¶
<pb:KR2k0081_WYG_006-48a>¶
　　海道之要害切于江北者言之狼山當江海之吭¶
　　而廖角掘港皆揚之東南界也胊山據淮海之首¶
　　鬱州嚶游山皆淮之東北境也中包泰興之周家¶
　　橋鹽城之射陽湖山陽之雲梯闗廟灣等處此皆¶
　　沿海衝要之區冦盗可以停舶出沒之處乃據守¶
　　所當先者也近奉欽依東西二海所雲梯闗麻洋¶
　　掘港俱設把總惟周家橋廟灣塲二處亦須添設¶
　　把總其狼山胊山為首尾之勢責令叅將分布駐¶
<pb:KR2k0081_WYG_006-48b>¶
　　劄堵截海冦中間舊設新添官軍兵快悉聽叅將¶
　　提調凡遇聲息百里之内同日應援不許互相推¶
　　避致悞軍機各照律例重擬庶心力可一盗冦可¶
　　禦又照臨清向為北敵添築外城淮郡西湖嘴正¶
　　人煙稠宻處所一遇冦至搬移流離况二城所容¶
　　有限欲將西湖嘴另築一城又慮財力地勢俱有¶
　　未便聊將夾城中間聨築為道一自新城東南角¶
　　樓起抵舊城桃花營一自新城西南角樓起抵舊¶
<pb:KR2k0081_WYG_006-49a>¶
　　城北水闗共計四百餘丈比之揚外城之工不及¶
　　十之一二如此則兩城相通粮草兼濟攻守有備¶
　　矣¶
　呉郡監生金魚云倭冦之患起於呉浙而沿及淮陽¶
　　葢揚州富甲天下人所素聞三十五年之夏賊以¶
　　二百餘人(或曰止一百/三十餘人)突至揚州城下城中謹閉¶
　　自守任其遊逸無如之何大掠而去自是益生歆¶
　　&KR0233;而揚州為賊所必窺之地矣以江北之大勢言¶
<pb:KR2k0081_WYG_006-49b>¶
　　之東起瞭角嘴大河口以及吕四盧家等塲沿于¶
　　楊樹港海門裏河通州與如臯泰州稍折而北則¶
　　為揚州矣過揚州而西稍北則天長滁州抵中都¶
　　踰海門而北則為徐步營又北則為崛港又東北¶
　　則為新挿港轉而西北則金沙鹽城廟灣劉庄姚¶
　　家蕩再西北則蛤蜊麻線等港而至大海口矣劉¶
　　庄東北則安東安東之北則為海州贑榆泰州西¶
　　北則為髙郵寳應寳應之北為淮安淮安轉西則¶
<pb:KR2k0081_WYG_006-50a>¶
　　泗州以達鳳陽此江北形勢之大畧也賊入海之¶
　　道有二其一新港為一道新港即所謂三江口盖¶
　　由南江狼山越儀真𤓰州而入登岸則卞家墳周¶
　　家墳稍折而東則揚州矣此可入以登岸亦可從¶
　　以出海者也此最為便道其二則蛤蜊麻線等港¶
　　沿北大海口為一道大海口有水陸路南通廟灣¶
　　與劉庄姚家蕩俱為大鎮賊若據此我兵屯於湯¶
　　潮岸等處賊南尋新港路出不得則必北尋大海¶
<pb:KR2k0081_WYG_006-50b>¶
　　口而出勢所必然也若安東海州之東北有大北¶
　　海不惟道里迂逺且砂磧甚多此不可運舟者也¶
　　崛港新挿港之東亦有北海砂磧亦多不堪重載¶
　　此但可從以入而不可出者也是賊出海之路止¶
　　有二途若其登岸之處則不一東則瞭角嘴吕四¶
　　塲西則楊樹港徐沙營又西則狼山楊樹港北則¶
　　新挿港崛港皆其所從以登岸而入冦之路也夫¶
　　賊所歆慕惟在揚州一執居民便問其道若登狼¶
<pb:KR2k0081_WYG_006-51a>¶
　　山必窺通州而揚州在西使于榆東榆西等處率¶
　　民以掣其後則賊必敢直前以冦揚州若于瞭角¶
　　嘴吕四塲或新挿港崛港以進使于榆東榆西等¶
　　處屯兵以遏之則揚州可無危故今榆東榆西等¶
　　處最為要地而當事者欲屯宿重兵以控扼賊鋒¶
　　者有以也按江北之地細港委蕩固亦有之而平¶
　　原浩壤則視吳松為多夫西北騎兵倭冦未易以¶
　　嬰其鋒也既得平地則騎兵可施三十八年之㨗¶
<pb:KR2k0081_WYG_006-51b>¶
　　以西北騎兵三千為之先衝可見也他有湯潮岸¶
　　者文范公所築以捍海溢者也故亦名范公堤東¶
　　南起四吕蕩西北抵姚家塲綿亘㡬三四百里髙¶
　　岡平衍可用騎兵為之長驅今東闗𤓰州俱己建¶
　　堡賊若於瞭角嘴吕四塲及新挿港崛港以進或¶
　　不能襲取揚州必轉之東北而窺淮安安東以據¶
　　劉庄廟灣我軍茍能彼此夾攻逼之使至湯廟岸¶
　　以西北騎兵衝其鋒而以火器繼之各路兵隨後¶
<pb:KR2k0081_WYG_006-52a>¶
　　擊之賊可以戰成擒矣故我軍惟利賊之至此者¶
　　有以也新挿港東臨北海素有鹽徒數百艘聚泊¶
　　崇明北海之冦欲刼鹽協徒而不果當事者欲置¶
　　官于此以提督鹽徒使不為賊用而為我用亦一¶
　　見也夫冦興以來燒刼屠戮之惨呉浙淮揚所同¶
　　若獲利之多則未有如淮揚者而賊所必不能舍¶
　　者在是矣况其地運道陵寢在焉所係尤重乎夫¶
　　江北之地除安豐等三十六塲俱在海内不為要¶
<pb:KR2k0081_WYG_006-52b>¶
　　害其要害之處乃通州也狼山也楊樹港裏河鎮¶
　　也榆東榆西等塲也瞭角嘴吕四塲也崛港新挿港¶
　　也廟灣劉庄金沙塲姚家蕩也今皆己建城堡設¶
　　戍守非若往日之無備矣其要害之尤者曰新河¶
　　出入最便逼近揚州也曰北海所從以通新挿港¶
　　且有鹽徒聚艘於此者也曰廟灣以其為巨鎮而¶
　　可通大海口也故當事者(荆川/先生)欲以把總三人一¶
　　住新港一住北海(近新挿港且有鹽艘聚泊也或/曰廟灣以北之北海疑未是)¶
<pb:KR2k0081_WYG_006-53a>¶
　　一住廟灣一為陸路逰擊住劄海安鎮若海安在¶
　　如臯泰州之間東可以控扼狼山通州海門之入¶
　　而西可以捍衛揚州也¶
　¶
　¶
　¶
　¶
　¶
<pb:KR2k0081_WYG_006-53b>¶
　¶
　¶
　¶
　¶
　¶
　¶
　¶
　籌海圖編巻六¶
